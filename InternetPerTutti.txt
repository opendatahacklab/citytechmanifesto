Negli ultimi decenni le tecnologie della comunicazione hanno assunto un ruolo sempre più prominente nelle nostre vite. Da un lato Internet è diventato la porta di accesso 
alla conoscenza universale e, in quanto tale. Dall'altro, l'accesso ai servizi pubblici (dai benefici previdenziali alle informazioni sul rendimento scolastico dei figli) e le forme
di partecipazione alla vita democratica passano sempre più spesso da internet. Per questi motivi molti propongono di considerare Internet un bene comune e quindi che l'accesso 
ad Internet debba essere parimenti garantito a tutti gli esseri umani.  

I punti sui quali agire per rendere effettivo e universale il diritto di accesso sono molteplici.

In primis c'è il livello infrastrutturale, che riguarda la strumentazione e la disponibilità di connessione. In ambito metropolitano sul territorio italiano 
possiamo ragionevolmente assumere capillare la disponibilità di connessione ad Internet. Tuttavia questo non significa che essa sia disponibile a tutta la popolazione: 
esistono infatti oggi fasce di popolazione che non possono accedere ai servizi di accesso ad Internet a pagamento a causa di situazioni di disagio economico o per altre
cause contingenti. Al fine di garantire l'accesso al sapere condiviso fornito attraverso Internet è auspicabile l'implementazione di una rete WiFi ad accesso gratuito, 
come già accade nella gran parte delle città italiane, dispobile 24 ore al giorno su tutto il territorio comunale, con particolare riguardo alle zone nelle quali si 
concentrano le sacche di disagio. 

